<!DOCTYPE html>
<html lang="cs">
<head>
    <style>
        @import url('https://fonts.googleapis.com/css2?family=Pathway+Gothic+One&family=Roboto+Condensed:wght@700&display=swap');
    </style>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Blíže k Bohu </title>
    <link rel="icon" href="./img/Logo_Vh4.png" type="image/x-icon" />
    <link rel="stylesheet" href="../css/style.css">
    <link rel="stylesheet" href="https://cdnjs.cloudflare.com/ajax/libs/font-awesome/6.4.2/css/all.min.css" integrity="sha512-z3gLpd7yknf1YoNbCzqRKc4qyor8gaKU1qmn+CShxbuBusANI9QpRohGBreCFkKxLhei6S9CQXFEbbKuqLg0DA==" crossorigin="anonymous" referrerpolicy="no-referrer" />
</head>
<nav id="navbar">
  <div id="logo">
      <a href="../index.html"><img src="../img/logo ctverec.svg" alt="" class="obrazek"> Blíže k Bohu</a>
      </div>
  <label for="toggler"><i class="fa-solid fa-bars"></i></label>
  <input type="checkbox" id="toggler" name="">
  <div class="topnav">
      <ul class="lisst">
      <li><a href="../Bible.html">Bible</a></li>
      <li><a href="../modlitby.html">Modlitby</a></li>
      <li><a href="../postavy.html">Postavy</a></li>
      <li><a href="../hrichy.html"> Hříchy</a></li>
      <li><a href="../formular.html">Formulář</a></li>
      </ul>
    </div>
</nav>
    <div id="showcase1">
      <div class="showcase-content1">
        <h3 class="knihy">Exodus</h3>
        <p class="kap">
          1. Muž z Léviova domu šel a vzal si lévijskou dceru. <br>
          2. Žena otěhotněla a porodila syna. Když viděla, jak je půvabný, ukrývala ho po tři měsíce. <br>
          3. Ale déle už ho ukrývat nemohla. Proto pro něho připravila ze třtiny ošatku, vymazala ji asfaltem a smolou, položila do ní dítě a vložila do rákosí při břehu Nilu. <br>
          4. Jeho sestra se postavila opodál, aby zvěděla, co se s ním stane. <br>
          5. Tu sestoupila faraónova dcera, aby se omývala v Nilu, a její dívky se procházely podél Nilu. Vtom uviděla v rákosí ošatku a poslala svou otrokyni, aby ji přinesla. <br>
          6. Otevřela ji a spatřila dítě, plačícího chlapce. Bylo jí ho líto a řekla: „Je z hebrejských dětí.“ <br>
          7. Jeho sestra se faraónovy dcery otázala: „Mám jít a zavolat kojnou z hebrejských žen, aby ti dítě odkojila?“ <br>
          8. Faraónova dcera jí řekla: „Jdi!“ Děvče tedy šlo a zavolalo matku dítěte. <br>
          9. Faraónova dcera jí poručila: „Odnes to dítě, odkoj mi je a já ti zaplatím.“ Žena vzala dítě a odkojila je. <br>
          10. Když dítě odrostlo, přivedla je k faraónově dceři a ona je přijala za syna. Pojmenovala ho Mojžíš (to je Vytahující) . Řekla: „Vždyť jsem ho vytáhla z vody.“ <br>
          11. V oněch dnech, když Mojžíš dospěl, vyšel ke svým bratřím a viděl jejich robotu. Spatřil nějakého Egypťana, jak ubíjí Hebreje, jednoho z jeho bratří. <br>
          12. Rozhlédl se na všechny strany, a když viděl, že tam nikdo není, ubil Egypťana a zahrabal do písku. <br>
          13. Když vyšel druhého dne, spatřil dva Hebreje, jak se rvali. Řekl tomu, který nebyl v právu: „Proč chceš ubít svého druha?“ <br>
          14. Ohradil se: „Kdo tě ustanovil nad námi za velitele a soudce? Máš v úmyslu mě zavraždit, jako jsi zavraždil toho Egypťana?“ Mojžíš se ulekl a řekl si: „Jistě se o věci už ví!“ <br>
          15. Farao o tom vskutku uslyšel a chtěl dát Mojžíše zavraždit. Ale Mojžíš před faraónem uprchl a usadil se v midjánské zemi; posadil se u studny. <br>
          16. Midjánský kněz měl sedm dcer. Ty přišly, vážily vodu a plnily žlaby, aby napojily stádo svého otce. <br>
          17. Tu přišli pastýři a odháněli je. Ale Mojžíš vstal, ochránil je a napojil jejich stádo. <br>
          18. Když přišly ke svému otci Reúelovi, zeptal se: „Jak to, že jste dnes přišly tak brzo?“ <br>
          19. Odpověděly: „Nějaký Egypťan nás vysvobodil z rukou pastýřů. Také nám ochotně navážil vodu a napojil stádo.“ <br>
          20. Reúel se zeptal svých dcer: „Kde je? Proč jste tam toho muže nechaly? Zavolejte ho, ať pojí chléb!“ <br>
          21. Mojžíš se rozhodl, že u toho muže zůstane, a on mu dal svou dceru Siporu za manželku . <br>
          22. Ta porodila syna a Mojžíš mu dal jméno Geršóm (to je Hostem-tam) . Řekl: „Byl jsem hostem v cizí zemi.“ <br>
          23. Po mnoha letech egyptský král zemřel, ale Izraelci vzdychali a úpěli v otročině dál . Jejich volání o pomoc vystupovalo z té otročiny k Bohu. <br>
          24. Bůh vyslyšel jejich sténání, Bůh se rozpomněl na svou smlouvu s Abrahamem, Izákem a Jákobem, <br>
          25. Bůh na syny Izraele pohleděl, Bůh se k nim přiznal.<br>
          
        </p>  
    </div>
  </div>
  <footer id="main-footer" class="bg-dark text-center py-1">
    <div class="container">
        <p>Copyright &copy; 2023, Království Nebeské</p>
    </div>
</footer>
   <script>

    </script>
</body>
</html>